Skaitytojo atsiųstoje filmuotoje medžiagoje užfiksuota,
kaip automobilis lekia miesto gatvėmis.
Prie vairo sėdintis vyras sako, kad važiuoja „tik“ 120 kilometrų per valandą greičiu.
Vienas keleivių juokauja, kad tuoj mirs.
Netrukus pasigirsta ekipažo riksmai bei raginimai vairuotojui stabdyti. Galiausiai girdėti žviegiančios padangos,
paskui įvyksta avarija ir įrašas nutrūksta.
Per stebuklą niekas nenukentėjo. Panevėžio apskrities policijos duomenimis, vyras (gim. 1988 m.),
vairuodamas automobilį „Subaru Legacy“ Rokiškio mieste, Kauno g., prie 7 namo,
nesuvaldė automobilio ir atsitrenkė į pastatą. Taip pat apgadintas kelio ženklas.
Po eismo įvykio vairuotojas vengė pasitikrinti girtumą.
Tai prilyginama vidutiniam girtumui, atsakomybė taikoma, kaip už vairavimą apsvaigus nuo alkoholio.
